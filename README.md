# oz

SEMESTRÁLNE ZADANIE
Pozdravujem tím OZ 2024. Posielam Vám celkové členenie a popis, čo všetko musí Vaše semestrálne zadanie obsahovať a ako je hodnotené. Na zadaní budete pracovať v dvojiciach. Dáta sú zverejnené pre jednotlivé skupiny v záložke Semestrálne zadanie rozdelené podľa času cvičenia.
 
    Úrovne zadania
    úroveň zadania (max.10b)     
Riešenie úlohy v súlade s metodológiou CRISP-DM.
Pochopenie dát - vhodne stanovte biznis cieľ, cieľ KDD, zdroje.
Pochopenie dát - načítanie dát, spojenie dátových súborov, exploračná analýza, štatistické charakteristiky.
Príprava dát
Modelovanie - riešenie klasifikačnej/predikčnej úlohy pomocou aspoň dvoch vhodných metód + porovnanie.
Vyhodnotenie - vyhodnotenie modelov na trénovacej a testovacej množine pomocou presnosti a kontingenčnej tabuľky, a ďalších parametrov ako senzitivita, špecifickosť, ROC alebo AUC.
úroveň zadania (max.15b)
Všetko čo obsahovala úroveň č.1.
Modelovanie - porovnanie ďalšej klasifikačnej/predikčnej metódy
Optimalizácia paramterov vytvorených modelov
úroveň zadania (max. 25b)
Všetko čo obsahovala úroveň č.2.
Modelovanie - riešenie popisnej úlohy pomocou aspoň dvoch vhodných metód.
Vyhodnotenie - interpretácia a vizualizácia popisných modelov.
 
Odovzdávanie zadaní 
Zadanie odovzdané v 12.týždni (max.25 bodov) do priradenej úlohy v MS Teams. Zadanie odovzdané po termíne budú penalizované.
Dokumentácia
Okrem vypracovaného dokumentu je potrebné odovzdať aj všetky RapidMiner procesy použité pri riešení. V prípade práce v R studiu, Pythone atď. je potrebné odovzdať všetky zdrojové kódy. 
Dokument musí obsahovať tieto časti: 
Pochopenie problému a cieľa
Definovanie, aký obchodný, alebo vedecký problém by mala analýza dát riešiť (napr. efektívnejšie marketingové kampane, zníženie nákladov pri meškaní letov, znížené riziko pri poskytovaní úveru a pod.)
Definovanie, čo budú vstupné atribúty a čo bude predikovaná hodnota pri prediktívnych modeloch
Definovanie, aké by mohli byť merateľné ekonomické ukazovatele (napr. úspory v €), aké štatistiky sa vypočítajú pri testovaní prediktívnych modelov (presnosť, kontingenčná tabuľka, ROC, atď.) a ako by sa mohli štatistiky prepočítať na ekonomické ukazovatele.
Pochopenie a príprava dát
Ošetrenie chýbajúcich a extrémnych hodnôt    
Odvodenie nových atribútov
Výber relevantných atribútov, kvantitatívne ohodnotenie ich dôležitosti voči cieľovému atribútu
Súhrnný popis nájdených vzťahov medzi atribútmi (napr. korelované atribúty, či sa dá hodnota jedného atribútu odvodiť z iných, a pod.)
Modelovanie
Prehľad algoritmov použitých pri modelovaní, popis krokov predspracovania dát špecifických pre daný algoritmus (napr. diskretizácia, normovanie a pod.), popis nastavených parametrov, popis metódy optimalizácie parametrov a postupu pri zlepšovaní modelov. Metóda rozdelenia dát a vyhodnotenia (trénovacia/validačná/testovacia alebo krížová validácia a pod.).
Vyhodnotenie
Pre prediktívne modely celkové zhrnutie s tabuľkou otestovaných modelov, ich parametrov pri učení a výslednou presnosťou.
Pre popisné modely vhodná forma prezentácie zhlukov/extrémnych hodnôt (napr. vizualizácia, popis pravidlami a pod.) s popisom najzaujímavejších vzťahov.
Nasadenie vo Vašom prípade neriešte.
 
V prípade otázok ma kontaktujte. Prajem veľa zdaru 
 
